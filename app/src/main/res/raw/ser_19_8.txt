1 Gospode, Gospode naš! Kako je veličanstveno ime Tvoje po svoj zemlji! Podigao si slavu svoju više nebesa.
 2 U ustima male dece i koja sisaju činiš sebi hvalu nasuprot neprijateljima svojim, da bi učinio da zamukne neprijatelj i nemirnik.
 3 Kad pogledam nebesa Tvoja, delo prsta Tvojih, mesec i zvezde, koje si Ti postavio; 4 Šta je čovek, te ga se opominješ, ili sin čovečji, te ga polaziš? 5 Učinio si ga malo manjeg od andjela, slavom i čašću venčao si ga; 6 Postavio si ga gospodarem nad delima ruku svojih, sve si metnuo pod noge njegove, 7 Ovce i volove sve, i divlje zverinje, 8 Ptice nebeske i ribe morske, šta god ide morskim putevima.
 9 Gospode, Gospode naš! Kako je veličanstveno ime Tvoje po svoj zemlji!         


