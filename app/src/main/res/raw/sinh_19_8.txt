 මනුෂ්‍යයාගේ උතුම්කම නායක වාද්‍යකරුටයි; ගිත්තීත් යන තූර්යය ඇතුව ගීතිකා කිරීමටයි.
 දාවිත්ගේ ගීතයකි.
 1අපගේ ස්වාමිවූ ස්වාමීන්වහන්ස,#8:1එනම්, යෙහෝවඃවහන්ස.
 ඔබගේ නාමය පෘථිවිය මුළුල්ලෙහි කොපමණ උතුම්ද!
 ඔබ ස්වකීය මහිමය අහස්තල මත්තෙහි තැබූසේක.
 2සතුරාද පළිගන්නාද නිශ්ශබ්දකරන පිණිස, ඔබගේ එදිරිකාරයන් නිසා, ඔබ බාලයන්ගේද කිරිබොන බිළිඳුන්ගේද මුඛයෙන් බලය පිහිටෙවුසේක.
 3ස්වකීය ඇඟිලිවැඩයවූ ඔබගේ අහස්තලයත් ඔබ පිහිටෙවු සඳ හා තාරකාත් බලා කල්පනාකරන කල; 4ඔබ මනුෂ්‍යයා සිහිකිරීමට ඔහු කවරෙක්ද? ඔබ මනුෂ්‍යපුත්‍රයා සැලකීමට ඔහු කවරෙක්ද? 5ඔබ ඔහු දෙවියන්වහන්සේට#8:5නොහොත්, දේවදූතයන්ට.
 මදක් පමණක් පහත්කොට සෑදූසේක, මහිමය හා ගෞරවය නමැති ඔටුන්නෙන් ඔහු සරසනසේක.
 6ඔබගේ හස්තකර්ම කෙරෙහි ඔහු අධිපති කළසේක; එසේය, සියල්ල ඔහුගේ පාද යට දැමූසේක.
 7එනම් සියලු බැටළුවන් සහ ගවයෝද, එසේය, වනයෙහි මෘගයෝද; 8ආකාශයෙහි පක්ෂීන් සහ මුහුදේ මත්ස්‍යයෝද, මුහුදු මාර්ගවල යන්නාවූ සියල්ලෝද යන මොව්හුය.
 9අපගේ ස්වාමිවූ ස්වාමීන්වහන්ස, ඔබගේ නාමය මුළු පොළොවෙහි කොපමණ උතුම්ද!
 


