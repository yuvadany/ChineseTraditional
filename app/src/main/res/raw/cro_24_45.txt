1 Riječ koju uputi Jeremija proroku Baruhu, sinu Nerijinu, dok je on te riječi iz usta Jeremijinih pisao u knjigu, četvrte godine Jojakima, sina Jošijina, kralja judejskoga: 2 Ovako govori Jahve, Bog Izraelov, za tebe, Baruše: 3 "Jer si rekao: 'Jao meni jer mi Jahve dodaje nevolju na nevolju.
 Sustadoh uzdišući i ne mogu naći mira!' 4 Ovako govori Jahve: 'Evo, što sam sagradio, porušit ću, što sam zasadio, iščupat ću - po svoj zemlji! 5 A ti tražiš za se čudesa! Ne traži toga! Jer, gle, svalit ću zlo na sve živo - riječ je Jahvina.
 A tebi ću kao plijen pokloniti život tvoj na svim mjestima kamo dođeš.
'"         


