1 Aleluja! Hvalite, sluge Jahvine, hvalite ime Jahvino! 2 Blagoslovljeno ime Jahvino sada i dovijeka! 3 Od istoka sunca do zalaska hvaljeno bilo ime Jahvino! 4 Uzvišen je Jahve nad sve narode, slava njegova nebesa nadvisuje.
 5 Tko je kao Jahve, Bog naš, koji u visinama stoluje 6 i gleda odozgo nebo i zemlju? 7 Podiže iz prašine uboga, iz gliba vadi siromaha 8 da ga posadi s prvacima, s prvacima svoga naroda.
 9 Nerotkinji daje da u domu stanuje kao radosna majka djece brojne.
         


