ස්වාමීන්වහන්සේගේ දෙවෙනි ඊම.
 ඊට සූදානම්ව සිටිය යුතු බව 1නුමුත් සහෝදරයෙනි, කාලවල්ද ප්‍රස්තාවයන්ද ගැන ඔබ සැමට යමක් ලියන්ට වුවමනා නැත.
 2මක්නිසාද රාත්‍රියෙහි සොරෙකු එන්නාක් මෙන් ස්වාමීන්වහන්සේගේ දවස පැමිණෙන බව ඔබ සැමම හොඳහැටි දනිහුය.
 3සමාදානයය, අනතුරක් නැත කියා කියන විට ගර්භණියට විලිරුජාව පැමිණෙන්නාක්මෙන් හදිසියෙන් ඔවුන් පිටට විනාශය පැමිණේ; ඔව්හුද කිසිසේත් නොගැළවෙන්නෝය.
 4නුමුත් සහෝදරයෙනි, ඒ දවස සොරෙකු මෙන් ඔබ සැම කෙරේ පැමිණෙන්ට ඔබ සැම අන්ධකාරයෙහි සිටින්නෝ නොවෙති.
 5කුමක්හෙයින්ද ඔබ සැම සියල්ලෝ ආලෝකයේද දවාලේද පුත්‍රයෝය.
 අපි රාත්‍රියටවත් අන්ධකාරයටවත් අයිති නොවමුව; 6එබැවින් වෙන තැනැත්තන් මෙන් අපි නිදා නොගෙන, අවදිව මත්#5:6 හෙවත්-සිහි ඇතිව.
 නොවී සිටිමු.
 7මක්නිසාද නිදාගන්නෝ රාත්‍රියෙහි නිදාගනිති; මත්වෙන්නෝ රාත්‍රියෙහි මත්වෙති.
 8නුමුත් දවාලට අයිතිවූ අපි ඇදහිල්ල සහ ප්‍රේමය නැමති ළයවැස්මත් ගැළවීමේ බලාපොරොත්තුව නැමති ආරක්ෂා තොප්පියත් පැළඳගෙන මත්#5:8 හෙවත්-සිහි ඇතිව.
 නොවී සිටිමු.
 9මක්නිසාද දෙවියන්වහන්සේ උදහසට නොව අපගේ ස්වාමිවූ යේසුස් ක්‍රිස්තුස්වහන්සේ කරණකොටගෙන ගැළවීම ලබාගැනීමට අප නියමකළසේක.
 10අප අවදිව සිටිතත් නිදාගනිතත් තමන්වහන්සේ සමඟ එක්ව ජීවත්වන පිණිස ක්‍රිස්තුස්වහන්සේ අප උදෙසා මළසේක.
 11එබැවින් ඔබ සැම කරන්නාක්මෙන් එකිනෙකාට අවවාදකොට, එකිනෙකා වර්ධනයකරගන්න.
 නොයෙක් ක්‍රිස්තියානි යුතුකම් පිළිබඳ අවවාදානුශාසනා.
 අවසානය.
 12තවද, සහෝදරයෙනි, ඔබ සැම අතරෙහි වෙහෙසගන්නාවූ, ස්වාමීන්වහන්සේ තුළ ඔබ සැම කෙරෙහි ප්‍රධානකම් කරන්නාවූ, ඔබ සැමට දැනමුතුකම් දෙන්නාවූ තැනැත්තන් දැනගෙන, 13ඔවුන්ගේ වැඩේ නිසා ප්‍රේමයෙන් ඔවුන් ඉතා උතුම් කොට සලකන ලෙස අපි ඔබ සැමගෙන් ඉල්ලමුව.
 තම තමුන් අතරේ සමාදානයෙන් සිටින්න.
 14ඇරත්, සහෝදරයෙනි, අනියම්ලෙස හැසිරෙන්නන්ට දැනමුතුකම් දෙන මෙන්ද ක්ලාන්ත සිත් ඇත්තන් ධෛර්යකරන මෙන්ද දුර්වලයන්ට ආධාරවන මෙන්ද සියල්ලන් ගැන ඉවසිලිවන්තව සිටින මෙන්ද අපි ඔබ සැමට අවවාදකරමුව.
 15කිසිවෙක් කාටවත් නපුරට නපුර නොකරන්ට බලාගෙන, එකිනෙකා ගැනත් සියල්ලන් ගැනත් නිතරම යහපත්වූ දේ කරන්න.
 16නිතරම ප්‍රීතිවෙන්න; 17නොකඩව යාච්ඤාකරන්න; 18සියල්ලේදී ස්තුතිකරන්න.
 මක්නිසාද ක්‍රිස්තුස් යේසුස්වහන්සේ තුළ ඔබ සැම ගැන දෙවියන්වහන්සේගේ කැමැත්ත මේය.
 19ආත්මයාණන්වහන්සේ නොනිවන්න; 20අනාගතවාක්‍යකීම් සුළුකොට නොසිතන්න; 21සියල්ල සෝදිසිකර බලා, යහපත් දේ තදින් අල්ලාගන්න; 22සියලු අන්දම්වල නපුරෙන් වැලකෙන්න.
 23සමාදානයේ දෙවියන්වහන්සේම ඔබ සැම සහමුලින්ම පවිත්‍රකරනසේක්වා; ඔබ සැමගේ මුළු ආත්මයත් ප්‍රාණයත් ශරීරයත් අපගේ ස්වාමිවූ යේසුස් ක්‍රිස්තුස්වහන්සේගේ ඊමේදී නිදොස්ව තිබෙන ලෙස ආරක්ෂාකරනු ලැබේවා.
 24ඔබ සැම කැඳවන තැනන්වහන්සේ විශ්වාසව සිටිනසේක, උන්වහන්සේ ඒක ඉෂ්ටද කරනසේක.
 25සහෝදරයෙනි, අප උදෙසා යාච්ඤාකරන්න.
 26සියලු සහෝදරයන්ට ශුද්ධවූ සිඹීමකින් ආචාරකරන්න.
 27මේ ලියුම සියලු සහෝදරයන්ට කියවාදෙන ලෙස ස්වාමීන්වහන්සේගේ නමින් ඔබ සැමට අණකරමි.
 28අපගේ ස්වාමීවූ යේසුස් ක්‍රිස්තුස්වහන්සේගේ කරුණාව ඔබ සැම සමඟ වේවා.
 


