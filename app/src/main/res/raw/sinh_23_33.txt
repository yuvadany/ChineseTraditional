ස්වාමීන්වහන්සේ සියොන මුදා ගැනීම.
 ධර්මිෂ්ඨයන් අතර සමාදානය 1කිසිවෙකු විසින් කොල්ලකනු නොලැබ කොල්ලකන්නාවූ, ද්‍රෝහිකම් කරනු නොලැබ ද්‍රෝහිකම් කරන්නාවූ ඔබට දුක්වේ!
 ඔබ කොල්ලකා නිමවූ විට ඔබෙන් කොල්ලකනවා ඇත; ඔබ ද්‍රෝහිකම් කොට නිමවූ විට ඔබට ද්‍රෝහිකම්කරනවා ඇත.
 2ස්වාමීන්වහන්ස, අපට දයාවුව මැනව; අපි ඔබ ගැන බලාසිටියෙමුව.
 උදයක් පාසා ඔවුන්ගේ බල-හස්තයද විපත්ති කාලයේදී අපේ ගැළවීමද වුව මැනව 3කෝලාහල හඬට ජනයෝ පලාගියෝය; ඔබගේ උසස්වීමට ජාතීහු විසිර ගියෝය.
 4දළඹුවා එකතුකරන්නාක්මෙන් ඔබ සැමගෙන් කොල්ලය එකතුකරනු ලබන්නේය.
 පළඟැටියන් පනින්නාක්මෙන් ඔව්හු ඒ පිටට පනින්නෝය.
 5ස්වාමීන්වහන්සේ උසස්වී සිටිනසේක; මක්නිසාද උන්වහන්සේ උසස්ථානයෙහි වාසයකරනසේක.
 යුක්තියෙන්ද ධර්මිෂ්ඨකමින්ද උන්වහන්සේ සියොන් පිරෙවුසේක.
 6ඔබේ කාලවලදී ආරක්ෂාවත් අධික ගැළවීමත් ප්‍රඥාවත් දැනගැන්මත් වන්නේය.
 ස්වාමීන්වහන්සේ කෙරෙහි භයවීම ඔහුගේ සම්පතය.
 7බලව, ඔවුන්ගේ වික්‍රමාන්විතයෝ පිටතදී මොරගසති.
 සමාදානයේ තානාපතියෝ දුක්ඛිත ලෙස අඬති.
 8මහමාවත් පාළුවී තිබේ, මගයන කෙනෙක් නැත.
 ඔහු#33:8 එනම්-සතුරා.
 ගිවිසුම කඩකෙළේය, නුවරවල් සුළුකෙළේය, ඔහු කිසි මනුෂ්‍යයෙකු නොසලකයි.
 9දේශය ශෝකවී මැලවේ.
 ලෙබනොන් ලජ්ජාවී වියලෙයි.
 ෂාරොන් කාන්තාරයක් මෙන්ය; බාෂාන් සහ කර්ල් කොළ හෙළාදමයි.
 10දැන් නැගිටින්නෙමි; දැන් උසස්වෙන්නෙමි, දැන් උසස්කමට පැමිණෙන්නෙමියි ස්වාමීන්වහන්සේ කියනසේක.
 11ඔබ සැම බොල් පිළිසිඳගෙන ඉපනැලි බිහිකරනවා ඇත.
 ඔබ සැමගේ හුස්මද ගින්නක් මෙන් ඔබ සැම නාස්තිකරනවා ඇත.
 12ජනයෝ හුණු පිළිස්සීම් මෙන්ද කපා ගින්නෙන් දවාදමනු ලබන කටුගස් මෙන්ද වන්නෝය.
 13දුර සිටින්නෙනි, මා කළ දේ අසන්න; ළඟ සිටින්නෙනි, මාගේ බලපරාක්‍රමය දැනගන්න.
 14සියොන්හි පව්කාරයෝ භයවෙති; අභක්තීන්ට වෙවුලුම හදිසියෙන් අල්ලා තිබේ.
 නාස්තිකරන ගින්නෙහි සිටින්ට අපෙන් කාට පුළුවන්ද? සදාකාල දැවීම්වල සිටින්ට අපෙන් කාට පුළුවන්ද? 15ධර්මිෂ්ඨකමින් හැසිරෙන්නාවූ, අවංකකමින් කථාකරන්නාවූ, බලාත්කාරකමේ ප්‍රයෝජනය එපාකරන්නාවූ, අල්ලසක් නාල්ලා අත් අහකට ගන්නාවූ, මිනීමැරීම ගැන නෑසෙන ලෙස කන් වසාගන්නාවූ, නපුර නොදකින්ට ඇස් පියාගන්නාවූ තැනැත්තාම 16උසස්ථානවල වාසයකරන්නේය.
 ඔහුගේ රක්ෂාස්ථානය පර්වත බලකොටුය; ඔහුට කෑම දෙනු ලබන්නේය; ඔහුට වතුර ලැබීම වරදින්නේ නැත.
 17ස්වකීය ශෝභනකමෙන් යුක්තවූ රජ්ජුරුවන් ඔබේ ඇසින් දකින්නෙහිය.
 විශාලවූ දේශයක් ඔව්හු දකින්නෝය.
 18ඔබේ සිත භීතිය ගැන මෙනෙහිකරන්නේය.
 ලේකම කොහේද? ආදායම කිරා බලන්නා කොහේද? කොටු ගණන්කරන්නා කොහේද? 19ඔබට නොදැනෙන ගැඹුරු භාෂාවක්ද නොතේරෙන වික්කල් දිවක්ද ඇති සෙනඟක් වන ඒ රෞද්‍ර සෙනඟ ඔබ තවත් නොදක්නෙහිය.
 20අපේ මංගල්‍ය නගරය වන සියොන් බලන්න.
 යෙරුසලම නිශ්චල වාසස්ථානයක්ව අහක් නොවෙන කූඩාරමක්ව තිබෙනවා ඔබේ ඇස්වලින් දකිනවා ඇත.
 ඒකේ ඇණ කවදාවත් උගුලනු නොලබන්නේය; ඒකේ කිසි ලනුවක් කඩනු නොලබන්නේය.
 21එසේය, එහි ස්වාමීන්වහන්සේ මහිමයෙන් යුක්තව අප සමඟ වනසේක, එය පළල් ගංගා සහ ඔයවල් ඇති ස්ථානයක්ය; හබල්වලින් පදින නැවක් එහි නොයන්නේය, මහ නෞකාවක්ද ඒ ළඟින් යාත්‍රා නොකරන්නේය.
 22මක්නිසාද ස්වාමීන්වහන්සේම අපේ විනිශ්චයකාරයාණෝය, ස්වාමීන්වහන්සේ අපේ නීතිදායකයාණෝය, ස්වාමීන්වහන්සේ අපේ රජ්ජුරුවෝය; උන්වහන්සේම අප ගළවනසේක.
 23ඔබේ යොත් බුරුල්වී තිබේ; ඒවායින් කුඹගහ කෙළින් හිටවන්ටවත් රුවල විදහන්ටවත් නුපුළුවන්විය.
 එවිට මහත් කොල්ලයක් බෙදාගන්නාලද්දේය; 24කොරුත් කොල්ලය ගත්තෝය.
 තමා ලෙඩින්යයි කිසි වැසියෙක් නොකියන්නේය.
 එහි වාසයකරන සෙනඟගේ අයුතුකම කමාකරනු ලබන්නේය.
 


