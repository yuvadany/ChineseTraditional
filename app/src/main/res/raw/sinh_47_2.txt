1මක්නිසාද ඔබ සැම පිහිටා සිටින්නේ ඇදහිල්ල කරණකොටගෙනය, ශෝකයෙන් යුක්තව ඔබ සැම ළඟට නැවත නොඑන්ට මම මාගේ සිතින් නියමකරගතිමි.
 2මක්නිසාද මම ඔබ සැම ශෝකයට පත්කරම් නම්, මා විසින් ශෝකයට පත්කරන අයම මිස මා සන්තෝෂකරන්නේ වෙන කවුද? 3මේ කාරණය මා ලියා එවුවේ මාගේ ප්‍රීතිය ඔබ සැම සියල්ලන්ගේ ප්‍රීතියයයි ඔබ සැම සියල්ලන් ගැන විශ්වාසකරමින්, මා ආවාම මා ප්‍රීතිකරන්ට ඕනෑ අයවලුන්ගෙන් මට ශෝකය නොපැමිණෙන පිණිසය.
 4මක්නිසාද බොහෝ දුක්වලින්ද හෘදය වේදනාවෙන්ද බොහෝ කඳුළෙන්ද යුක්තව ඔබ සැමට ලිවීමි.
 එසේ කළේ ඔබ සැම ශෝකයට පත්කරන්ට නොව ඔබ සැම කෙරෙහි ඇත්තාවූ මාගේ ඉතා මහත් ප්‍රේමය ඔබ සැම විසින් දැනගන්නා පිණිසය.
 වරද ගැන පශ්චාත්තාපවූ තැනැත්තා නැවත පිළිගැනීම 5එහෙත් යමෙක් ශෝක ඉපදෙවුවේ නම් ඔහු මට නොව, පමණක් දුරට ඔබ සැම සියල්ලන්ටම ශෝක ඉපදෙවුවේය.
 මෙසේ කියන්නේ පමණට වඩා බර නොකරන පිණිසය.
 6බොහෝ දෙනා විසින් පමුණුවනලද මේ දඬුවම එබඳු තැනැත්තාට ඇත.
 7අනික් අතට එබඳු තැනැත්තා යම් විධියකින් ඔහුගේ අධික ශෝකයෙහි ගිලී නැති නොවන පිණිස ඔහුට කමාවෙන්ටද ඔහු සනසන්ටද ඊට වඩා ඔබ සැමට යුතුය.
 8එබැවින් ඔහු කෙරෙහි තිබෙන ඔබ සැමගේ ප්‍රේමය ස්ථිරකරන මෙන් ඔබ සැමගෙන් ඉල්ලමි.
 9තවද මේ නිසා මා ලියුවෙත් සියල්ලෙහිදී ඔබ සැම කීකරුව සිටිනවාද කියා සෝදිසිකර දැනගන්නා පිණිසය.
 10ඔබ සැම යමෙකුට යමක් ගැන කමාවෙනවා නම් මමත් කමාවෙමි.
 මම යමක් ගැන කමාවීම් නම්, එසේ කමාවී තිබෙන්නේ සාතන් අප කෙරෙහි වාසි නොලබන පිණිසය, 11ක්‍රිස්තුස්වහන්සේ ඉදිරියෙහි ඔබ සැම උදෙසාය.
 මක්නිසාද ඔහුගේ උපායවල් අප විසින් නොදැන සිටිනවා නොවේ.
 ශුභාරංචිය සම්බන්ධ පීඩා සහ ජයගැනීම් 12තවද ක්‍රිස්තුස්වහන්සේගේ ශුභාරංචිය ප්‍රකාශකරන්ට මා ත්‍රෝවසට පැමිණිකල ස්වාමීන්වහන්සේ තුළ මට දොරක් ඇර තිබෙද්දීත්, 13මාගේ සහෝදරවූ තීතස් සම්බ නූවූ බැවින් මාගේ ආත්මයට කිසි පහසුවක් නොලැබ, ඔවුන්ගෙන් අවසරගෙන මම මකිදෝනියට පිටත්ව ගියෙමි.
 14තවද ක්‍රිස්තුස්වහන්සේ තුළ නිතරම අප ජයට පමුණුවන්නාවූ, සියලු තැන්වල අප ලවා උන්වහන්සේව දැනගැනීම නැමති සුවඳ පතුරුවන්නාවූ දෙවියන්වහන්සේට ස්තුතිවේවා.
 15මක්නිසාද ගැළවෙන්නවුන් කෙරෙහිද විනාශවන්නන් කෙරෙහිද අපි දෙවියන්වහන්සේට ක්‍රිස්තුස්වහන්සේගේ මිහිරි සුවඳක්ව සිටිමුව; 16එක පක්ෂයකට මරණය පිණිස මරණයේ සුවඳක්ය; අනික් පක්ෂයට ජීවනය පිණිස ජීවනයේ සුවඳක්ය.
 ඉතින් මේ දේවලට සමර්ථ කවුද? 17මක්නිසාද අපි දෙවියන්වහන්සේගේ වචනය බොහෝදෙනා මෙන් නරක් නොකර, අවංකකමින්ද දෙවියන්වහන්සේගෙන් ලැබුණු ලෙසද දෙවියන්වහන්සේ ඉදිරියෙහි ක්‍රිස්තුස්වහන්සේ තුළ කථාකරමුව.
 


