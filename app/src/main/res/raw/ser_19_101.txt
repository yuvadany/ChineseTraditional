1 Milost i pravdu pevam; Tebe, Gospode, slavim.
 2 Razmišljam o putu pravom, kad bi god došao k meni, hodim u bezazlenosti srca svog u domu svom.
 3 Ne stavljam pred oči svoje reči nepotrebne, mrzim na dela koja su protiv zakona, ne pristajem za njima.
 4 Srce pokvareno daleko je od mene; zlih ne znam.
 5 Ko tajno opada bližnjeg svog, tog izgonim; ko je oholog oka i nadutog srca, tog ne trpim.
 6 Oči su moje obraćene na verne na zemlji, da bi sedeli sa mnom.
 Ko hodi putem pravim, taj služi meni.
 7 Ne živi u domu mom koji radi lukavo; koji govori laž, ne stoji pred očima mojim.
 8 Jutrom zatirem sve bezbožnike na zemlji, da bih istrebio iz grada Gospodnjeg sve koji čine bezakonje.
         


