 ලෙඩේදී යාච්ඤා කිරීම නායක වාද්‍යකරුටයි; මහා ශබ්දය ඇති වීණා සහිතව ගීතිකාකිරීමටයි.
 දාවිත්ගේ ගීතයකි.
 1 ස්වාමිනි, ඔබගේ උදහසින් මට තරවටු නොකළ මැනව, ඔබගේ තද කෝපයෙන් මට දඬුවම් නොකළ මැනව.
 2 ස්වාමිනි, මම මැලවී සිටිමි; එබැවින් මට කරුණාකළ මැනව.
 ස්වාමිනි, මාගේ ඇට චලිතව තිබේ; එබැවින් මා සුවකළ මැනව.
 3මාගේ ආත්මයද අතිශයින් කැලඹී තිබේ.
 ස්වාමිනි, ඔබ ප්‍රමාදවන්නේ කොපමණ කල්ද? 4 ස්වාමිනි, හැරී මාගේ ප්‍රාණය නිදහස්කළමැනව.
 ඔබගේ කරුණාව නිසා මා ගැළවුවමැනව.
 5මක්නිසාද මරණයේදී#6:5හෙවත්, මරණින් පසු.
 ඔබ සිහි කිරීමක් නැත.
 ෂෙයෝලේදී#6:5හෙවත්, පාතාලයේදී.
 ඔබට ස්තුතිකරන්නේ කවරෙක්ද? 6මාගේ සුසුම්ලීමෙන් වෙහෙසව සිටිමි; රැයක් පාසා මාගේ යහන උල්පවමි; මාගේ කඳුළෙන් මාගේ ඇඳ තෙමමි.
 7මාගේ ඇස ශෝකයෙන් ක්ෂයවී මගේ සියලු එදිරිකාරයන් නිසා වැහැරයයි.
 8අයුතුකම් කරන සියල්ලෙනි, මා කෙරෙන් පහව යව්; මක්නිසාද ස්වාමීන්වහන්සේ මාගේ විලාප ශබ්දය ඇසූසේක.
 9 ස්වාමීන්වහන්සේ, මාගේ කන්නලව්ව ඇසූසේක; ස්වාමීන්වහන්සේ, මාගේ යාච්ඤාව පිළිගන්නාසේක.
 10මාගේ සියලු සතුරෝ ලජ්ජාවට පැමිණ බොහෝසෙයින්ම කැලඹෙන්නාහුය.
 ඔව්හු පසුබටව හදිසියෙන් ලජ්ජාවට පැමිණෙන්නාහුය.
 


